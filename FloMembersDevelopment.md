FloMembers-palvelun backlogia ylläpidetään GitHubin Issue Trackerissa. Kaikki asiakkailta tulevat pyynnöt ja ehdotukset kirjataan GitHubiin. Kehitysjonon hallinnassa priorisoidaan eniten toivottuja ominaisuuksia.

Tarvittaessa Asiakas voi toteuttaa omalla kustannuksellaan normaalin kehitysjonon ohi haluamiaan ominaisuuksia. Näille jatkokehitystoiveille annetaan ennen niiden toteutusta hinta-arvio. Nämä ominaisuudet otetaan joko osaksi sovellusta tai niistä tehdään asiakkaalle räätälöity laajennus tai moduuli.

Lisätöistä sovitaan kirjallisesti HESK-tukijärjestelmän kautta. Töille annetaan hinta-arvio ennen niiden aloittamista. Toimittaja laskuttaa töistä hinnastonsa mukaisesti (100 € + alv / tunti).

Jos useampi asiakas on jättänyt samaa ominaisuutta koskevan jatkokehityspyynnön, kustannuksia voidaan jakaa näiden asiakkaiden kesken.

Jatkokehitykseen sovellettavat sopimusehdot ovat

 * IT2018 YSE – Yleiset sopimusehdot
 * IT2018 EKT – Erityisehtoja ohjelmistojen toimituksista ketterillä menetelmillä 

## Tehtävänjako

Ylläpitovaiheen aikana tyypillinen tehtävänjako on seuraavanlainen:

Toimittaja

- tukipalvelun tarjoaminen
- ongelmatilanteiden ratkaisu
- palvelun tietoturvan koneellinen valvonta ja vahvistaminen
- sovelluksen jatkokehitys
- pienkehitystyöt asiakkaiden tilauksista
- yleisten ja asiakaskohtaisten koulutusten järjestäminen
- asiakaspalaverien järjestäminen
- muutoksista tiedottaminen muun muassa uutiskirjeen kautta

Asiakas

- ongelmatilanteista raportoiminen
- pienkehitystöiden tilaukset
- osallistuminen koulutuksiin
- osallistuminen palavereihin
- jatkokehityskohteiden ehdottaminen
