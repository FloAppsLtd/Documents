# Yleistä

FloMembers täyttää WCAG 2.1 AA -kriteerit vuoden 2022 loppuun mennessä. Erityisesti kontrasteja on säädetty täyttämään EU:n saavutettavuusdirektiivin vaatimukset.

Järjestelmässä voi liikkua näppäinkomentojen avulla. Virheelliset tiedot osoitetaan värien lisäksi myös sanallisin ohjein. Järjestelmä on toteutettu yleisesti käytettyjen konventioiden ja koodikirjastojen avulla.

Järjestelmä sisältää runsaasti ohjetekstejä. Jäsenten hakemiseen rekisteristä on vaihtoehtoisia metodeja. Rekisteriä voi käyttää pelkkien näppäinkomentojen avulla.

Käyttäjä voi säätää selaimessaan fontin kokoa ja käyttää myös omaa tyylitiedostoaan.

# Auditoinnit ja testaaminen

Auditoinnit ovat löytäneet joitain käytettävyyteen ja väreihin liittyviä ongelmia. Niistä suurin osa on ratkaistu. Järjestelmää ovat auditoineet muun muassa Able Design, Eficode ja Konsepto.

Ohjelmistoa on lisäksi testattu online-palveluiden, selainlaajennusten ja koneellisen testauksen avulla. Koneellinen testaus (`Pa11y Test Suite`) on lisätty osaksi ohjelmiston kehitysprosesseja.

Käytettävyyden koneellinen testaus suoritetaan kolmen kuukauden välein.

Käyttöönottoprojektien yhteydessä tehtävästä käyttäjäkokemuksen testauksesta sovitaan erikseen. Tämä testaus voidaan tehdä joko

- Asiakkaan ja Toimittajan yhteistyönä

- kolmansien osapuolien välityksellä

# Osaamisen vahvistaminen

Henkilöstön osaamista on vahvistettu muun muassa Suomen WordPress-tapahtumissa. Samoin aiheeseen liittyvät verkkosivustot ovat ahkerassa käytössä (esimerkiksi saavutettavuusvaatimukset.fi).
