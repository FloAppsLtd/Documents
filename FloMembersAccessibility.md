# Yleistä

Järjestelmän kontrasteja on optimoitu, mutta ne eivät täytä vielä sataprosenttisesti WCAG 2.1 AA -kriteerejä.

Järjestelmässä voi liikkua näppäinkomentojen avulla. Virheelliset tiedot osoitetaan värien lisäksi myös sanallisin ohjein. Järjestelmä on toteutettu yleisesti käytettyjen konventioiden ja koodikirjastojen avulla.

Järjestelmä sisältää runsaasti ohjetekstejä. Jäsenten hakemiseen rekisteristä on vaihtoehtoisia metodeja. Järjestelmää voi käyttää pelkkien näppäinkomentojen avulla.

Käyttäjä voi säätää selaimessaan fontin kokoa ja käyttää myös omaa tyylitiedostoaan.

# Auditoinnit ja testaaminen

Auditoinnit ovat löytäneet joitain käytettävyyteen ja väreihin liittyviä ongelmia. Niistä osa on ratkaistu, osa korjautuu kesän 2020 aikana. Järjestelmää ovat auditoineet muun muassa Able Design, Eficode ja Konsepto.

Ohjelmistoa on lisäksi testattu online-palveluiden, selainlaajennusten ja koneellisen testauksen avulla. Koneellinen testaus (`Pa11y Test Suite`) on lisätty osaksi ohjelmiston kehitysprosesseja.

# Osaamisen vahvistaminen

Osaamista on vahvistettu muun muassa WordPress-tapahtumissa, joissa saavutettavuus on usein esillä. Samoin aiheeseen liittyvät verkkosivustot ovat ahkerassa käytössä (esim. saavutettavuusvaatimukset.fi).

Uusista WordPress-projekteistamme suurin osa täyttää saavutettavuusdirektiivin (eli WCAG 2.1 AA) vaatimukset.
